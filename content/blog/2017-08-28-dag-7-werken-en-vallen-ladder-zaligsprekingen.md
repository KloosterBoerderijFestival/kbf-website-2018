---
title: 'Dag 7: Werken en vallen van de ladder van de zaligsprekingen'
author: wilma
type: blog
featured_image: https://www.kloosterboerderijfestival.nl/wp-content/uploads/2017/08/P8178798.jpg
date: 2017-08-28T10:54:13+00:00
gallery:
  - image: https://www.kloosterboerderijfestival.nl/wp-content/uploads/2017/08/IMG_7705
  - image: http://www.kloosterboerderijfestival.nl/wp-content/uploads/2017/08/IMG_7712.jpg
---
Donderdag alweer. Hierbij een fotoverslag van het werken rondom Nieuw Sion.
  

Na het ochtendwerk is het middaggebed&#8230; En elke keer voor het gebed worden de klokken geluid.

'a Middags geeft Jim Forest een lezing over &#8216;The Ladder of the Beatitudes&#8217;. Hierin legt hij verband tussen de verschillende zaligsprekingen, om vrede te kunnen brengen moet je ook een puur hart hebben. Ze hangen allemaal samen. En heel ons leven proberen we om stapje voor stapje, tree voor tree naar boven te klimmen. En we vallen steeds weer. Dat erkennen, en dan toch weer doorgaan was voor mij de boodschap. Maar hij heeft nog veel meer gezegd&#8230; en er een [boek][10] over geschreven ðŸ™‚

's Avonds aten we voor de verandering niet in de refter, maar in de druivengang. Een heel bijzondere ruimte, overdag is het alsof je er Frankrijk binnenloopt, met heerlijke warme temperaturen, en wijnranken met rijpe druiven boven je hoofd! De druiven staan buiten, maar de stam komt via een gat in de muur naar binnen.

De trappisten die hier leefden verbouwden hun eigen eten. Ze waren bijna zelfvoorzienend. Tijdens de oorlog riep de abt op om meer te verbouwen, en minder te eten, zodat het eten gedeeld kon worden met wie honger had. In de hongerwinter kwamen uit de randstad mensen naar Diepenveen om om eten te vragen. Dat kregen ze altijd: een maaltijd en een zak aardappels. Hier, in deze druivengang zat de abt ooit aan een tafel vol met deze mensen te eten. Nu eten wij hier.
