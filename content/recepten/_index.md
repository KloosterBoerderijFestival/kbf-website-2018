---
title: Recepten
layout: single
---

Heb je ook zo lekker gegeten op het KloosterBoerderijFestival? Of wil je alvast en voorproefje krijgen voor wat er gaat komen? Hierbij een paar recepten:

Broden: 

  - [Anna's Zweedse Roerbrood(gist)](#Anna)
  - [Wilma's zuurdesem](#wilma-s-zuurdesembrood) + [hoe maak je een starter](#hoe-maak-je-een-starter). 
  - [Renny's en Ronalds zuurdesem brood](#renny-s-ronald-s-zuurdesem-brood)

![](http://www.kloosterboerderijfestival.nl/wp-content/uploads/2016/09/P7254529.jpg)

En nog wat recepten van de maaltijden (ook door Anna): 

  - [doperwtenpesto](#doperwtenpesto)
  - [seitan](#seitan-zelfgemaakte-vleesvervanger)

# Anna's Zweedse roerbrood

Voor 1 groot of 2 kleine broden:

- 1 liter koud water
- 1 liter tarwebloem (luchtig, niet samengeperst)
- 1 liter totaal van: volkorenbloem (verschillende soorten) + haver- of roggevlokken, + nootjes/zaden (zonnebloempitten, pompoenpitten, lijnzaad, sesamzaad etc)
- 25g verse gist of 7-8g gistpoeder (2 theelepeltjes)
- 1 eetlepel honing of schenkstroop of (bruine) suiker
- 2 theelepels zout
- 2 eetlepels zonnebloemolie (of andere olie naar smaak)
- Evt smaak zoals gedroogde rozemarijn of andere kruiden, karwijzaad, rozijnen/krenten/stukjes gedroogde abrikoos.

Bereid de ovenschalen/blikken voor door ze in te vetten met boter of margarine en te bestrooien met sesamzaad (of havervlokken, volkorenmeel of griesmeel).

Los het zoete (honing/stroop/suiker) op in het water in een grote kom. Soms is het nodig om een deel van het water warm te maken, dan gaat het oplossen makkelijker. Als je met verse gist werkt, los je die ook op in het water.
Voeg hierna het zout, de olie en eventueel smaakingrediënt toe. Als je met droge gist werkt, roer die eerst door de tarwebloem. Voeg de bloem en alle andere droge ingrediënten toe en roer tot en goed gemengd, los deeg. (Het moet dikker dan beslag zijn, maar je moet kunnen roeren en niet kneden.)

Verdeel het deeg in één grote of twee kleinere blikken. Bestrooi de broden met zaden, vlokken of iets anders naar smaak. Zet ze in een koude oven (heel belangrijk, met een voorverwarmde oven gaat het mis) en zet de oven op 100 graden (geen hete lucht of snelwarmstand of zo). Laat ze 40 minuten staan en zet dan de oven op 200 graden. Laat de broden nog 60 minuten in de oven staan (of iets langer voor een groot brood). Als ze gaar lijken en van boven én onder bruin zijn geworden, haal ze uit de oven en uit de blikken. Laat ze afkoelen onder een theedoek, of zonder theedoek en op een rooster als je van een knapperige korst houdt. Na ongeveer een half uurtje kun je genieten van het lekkere, verse brood!

# Wilma's zuurdesembrood

## INGREDIENTEN

- Starter
- Tarwemeel
- Roggemeel
- Zout
- Moutpoeder
- Evt zaadjes of pitjes

## Fase 1: Sponge

Meng in een kom, en laat daarna +- 8 uur staan, met een natte doek erover
1,5 cup starter, 1 cup water, 2 cup roggemeel

## Fase 2: Broden

Doe door de sponge: 3 c tarwemeel, 2 theelepel zout en ¼ theelepen mout. Roer goed door, met een houten lepel. Giet het vrij dikke maar nog wel te roeren brood in een ingevette bakvorm. Laat +- 3 u staan. Je kunt zaadjes of pitjes door het brood of op het brood doen, zoals zonnebloempitten, maanzaad, sesamzaal of lijnzaad.

Fase 3: Bakken

Bak het brood op ongeveer 250 graden, na 30 minuten de bakvorm eraf halen en op 200 graden tot het brood goed is. Leer je eigen oven kennen, en ontdek wat de ideale oventijd & temperatuur is voor jouw oven & broden!!

Je kunt checken of het brood goed is met een vleesthermometer (te koop bij blokker of hema voor een paar euro), als het brood 95 graden is is het gaar.

(ik doe altijd de dubbele hoeveelheid, 2 broden :) bespaart energie...

![](http://www.kloosterboerderijfestival.nl/wp-content/uploads/2016/07/DSC04737-e1470305846697.jpg)


## Hoe maak je een starter?

### INGREDIENTEN

- Water
- Tarwemeel of Roggemeel
- 1 week tijd

### BEREIDINGSWIJZE

#### Dag 1:
Maak een pot goed schoon (een grote pindakaaspot oid) en doe er wat water en meel in, zodat het een dik papje wordt. Doe een doek over de pot met een elastiekje - wel ademen, geen vliegen.

Roer 3 maal daags, elke dag!

#### Dag 2 - 4:
Doe wat water en meel bij het papje. Blijven roeren.
Als het niet past, gooi dan wat weg. Blijf bijvullen!
Het is de bedoeling dat het langzaam gaat bubbelen. Je geeft m elke dag meer 'eten'.

#### Dag 5-7:
Niet meer bijvullen maar wel blijven roeren. Ruik en kijk en als je het idee hebt dat het goed is kun je m aanvullen en gebruiken.
Bewaar de starten bij voorkeur in de koelkast. Warmere temperaturen zorgen ervoor dat het sneller actief wordt, haal 'm er dus uit voor je brood gaat bakken!

Wanneer is een starter goed? Er zitten allemaal bubbels in, als je 'm aanvult met meel en water gaat ie groeien. Hij ruikt zurig, beetje zoals bier of yoghurt, of soms appelachtig.
Soms komt er nadat je een poosje je starter niet hebt gebruikt een laagje donker water op. Vul 'm dan aan met wat water en meel, en check of die goed reageerd. Zoja, dan kun je 'm gewon weer gebruiken.

Als je de starter wil gebruiken voor een brood zorg je eerst dat ie actief is, dan haal je het grootste deel er uit, en vul je de rest aan met meel en water. Zorg dat er geen zout in komt, daar houdt de zuurdesem niet van!

# Renny's & Ronald's zuurdesem brood

Dit is een brood dat overnacht gemaakt wordt.

## Sponge

 - lepel desem
 - 150 gr roogge
 - 150 gr water
 - 2 tl zout

Dit mengen en enkele uren laten staan totdat er bubbels in zitten (hangt af van temperatuur hoe lang het duurt)

## Deeg

- sponge
- 600 gr tarwemeel
- 100 gr bloem
- evt 100 gr zadenpitten
- 500-600 gr water

Roeren en 45 min laten rusten. Dan nog eens doorroeren/dubbel vouwen en opnieuw 45 min laten rusten.

Dan het mengsel in een ingevette vorm doen en ongeveer 8 uur in de koelkast zetten. Evt kun je znnepitten erover strooien en met een natte lepel er in duwen.

## Bakken

Oven voorverwarmen op 220 graden. Vorm erin zetten (evt in het midden insnijden) en een halve beker water in de oven gooien voor de stoom.

De eerste 10 min op 220 graden laten bakken. De over terugzetten naar 200 graden en nog 45 min laten bakken. Als het brood 94 graden is dan is het klaar.

Na het bakken het brood meteen uit de vorm halen.


# Seitan – zelfgemaakte vleesvervanger

Seitan is een vleesvervanger uit Oost-Azie gemaakt van gluten, het eiwit van tarwe. En je kunt het vrij makkelijk zelf maken! Tijdens het festival hebben we de seitan in stukjes gesneden en na het bakken in de oven met wraps gegeten. Maar seitan past ook goed in een ovenschaal, stoofpot, curry of hartige taart.

## Ingrediënten voor 4 personen:

- 200g glutenpoeder
- 50g tarwebloem
- 2 el sojasaus (Chinese, niet zoete)
- 250ml water
- ½ + ½ bouillonblokje

## Bereidingswijze

- Los ½ bouillonblokje in het water op.
- Meng de bloemsoorten.
- Voeg bouillonwater en sojasaus toe.
- Kneed kort tot je een mooie, egale deegbal hebt.
- Kook de deegbal in water met de rest van de bouillon ca 45 minuten.
- Laat de seitan afkoelen en snijd in plakken of stukjes.
- Bak in een bakpan of in de oven ca 15-20 minuten op 200 graden met wat olijfolie eroverheen gesprenkeld.
- Als je een smaakrijkere seitan wilt hebben kun je ook bvd. zwarte peper, chilipoeder of andere kruiden door het bloem mengen.

# Doperwtenpesto

## Ingredienten

- 25 g zonnebloempitten (of pijnboompitten)
- 300 g bevroren tuinerwten of doperwten
- 1-2 teentjes knoflook
- 2-3 el olijfolie
- ½ tl zout
- 1 el citroensap
- Zwarte peper en/of cayenne
- Droge of verse basilicum en oregano

## Bereidingswijze
Ontdooi de doperwten. Meng knoflook, doperwten, zonnebloempitten, olijfolie en citroensap in een kom. Voeg het zout, peper, basilicum, oregano en eventueel andere kruiden toe naar smaak. Pureer alles met de staafmixer. Voeg eventueel een klein beetje water toe.

