---
date: 2018-04-23T00:00:00.000Z
title: Dromen in De Ruimte
author: Nelleke
featured_image: /assets/kickoff.jpg
type: blog
gallery:
  - image: /images/IMG_7864.JPG
  - image: /images/IMG_7865.JPG
  - image: /images/IMG_7867.JPG
  - image: /images/IMG_7868.JPG
  - image: /images/IMG_7870.JPG
  - image: /images/IMG_7875.JPG
  - image: /images/IMG_7879.JPG
  - image: /images/IMG_7881.JPG
  - image: /images/IMG_7885.JPG
  - image: /images/IMG_7902.JPG
---
Op het KBF-weekend in januari was er een kleine brainstorm om te kijken wie er zin en mogelijkheid heeft om iets te betekenen voor het KloosterBoerderijFestival van aankomende zomer. Al snel vliegen creatieve ideeÃ«n, grootse plannen en gedachtenspinsels over en weer.  Enthousiasme genoeg!

Een aantal weken later komen we samen in een huiskamer in Zwolle, en om te voorkomen dat we meteen beginnen met het vastleggen van concrete taken, besluit Wilma ons eerst te laten dromen over ons ideale festival.

Rust. Ruimte. Creativiteit. Echtheid. Spelen. Voeten in de modder. Kleuren. Gesprek. Gebedsritme. Mooi om zo te merken dat je samen groter droomt, en je te realiseren dat je de mogelijkheid hebt hier samen voor aan de slag te gaan. Dat wordt een mooie zomer!

Dromen worden gesorteerd: bidden, werken, denken en vieren blijken kernwoorden, die verder worden verdeeld in concrete punten. Zo komen we uiteindelijk toch uit op die te-doen-lijst, maar dan met wat extra bezieling.

We zien er naar uit je te ontmoeten deze zomer, en mocht je zelf een droom of een ontzettend concreet plan hebben, laat het ons weten! 

Namens ons allen,

Nelleke
