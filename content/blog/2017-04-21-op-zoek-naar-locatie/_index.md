---
title: Op zoek naar een locatie
author: wilma
type: blog
date: 2017-04-21T12:10:49+00:00
featured_image: https://www.kloosterboerderijfestival.nl/wp-content/uploads/2015/06/AbdijSion.jpg

---
**Abdij Sion is het geworden! De locatie van het KloosterBoerderijFestival 2017.** 

Na 2 fantastische jaren op de Eemlandhoeve te hebben gehad, begon het bij het KloosterBoerderijFestivalTeam te kriebelen. Wat heeft agrarisch Nederland nog meer voor moois te bieden? De Eemlandhoeve is een mooie en inspirerende plek waar we graag nog eens naar terugkeren, maar toch wilden we ook graag nieuwe grond betreden. Een heus locatieteam werd opgezet en de zoektocht begon..

En wat is Nederland leuk! Al gauw hadden we een hele lijst van interessante boerderijen, zorgboerderijen, landgoederen en kloosters. Allemaal mooie plekken van initiatiefnemers die een eigen draai aan de gangbare gang van zaken hebben gegeven en zo een unieke locatie hebben gecreëerd.

Al dagdromend over een rondtrekkende KBF-karavaan die langs álle plekken gaat, was de realiteit natuurlijk dat we veel moesten strepen. Praktisch gezien vielen veel locaties af omdat het KBF behoorlijk wat ruimte nodig heeft om alle deelnemers te herbergen en van eten te voorzien.

Uiteindelijk leken 3 locaties het meest geschikt en die zijn we een bezoekje wezen brengen.

In de bossen van Diepenveen, vlakbij Deventer, staat de cisterciënzerabdij Sion. Van 1890 tot 2015 het onderkomen geweest van een kloostergemeenschap. Sinds 2015 valt de Abdij onder beheer van Stichting Nieuw Sion, die er een oecumenische monastieke communiteit willen vormen.

Bij ons bezoek worden we hartelijk ontvangen door Peter Dullaert, voorzitter van de stichting. De Abdij ademt gebed en stilte uit. De Abdij is groot, ooit woonden hier tot wel 60 monniken.

Een klooster is totaal anders dan de boerderij waar we eigenlijk naar op zoek zijn. Maar deze locatie laat toch wel een grote indruk achter. Wat een mooi gebouw en wat een ruimte.

[<img class="alignnone size-full wp-image-2572" src="http://www.kloosterboerderijfestival.nl/wp-content/uploads/2015/06/6.jpg" alt="" width="274" height="238" />][1] [<img class="alignnone size-full wp-image-2571" src="http://www.kloosterboerderijfestival.nl/wp-content/uploads/2015/06/5.jpg" alt="" width="174" height="238" />][2] [<img class="alignnone size-full wp-image-2570" src="http://www.kloosterboerderijfestival.nl/wp-content/uploads/2015/06/4.jpg" alt="" width="182" height="238" />][3] [<img class="alignnone size-full wp-image-2569" src="http://www.kloosterboerderijfestival.nl/wp-content/uploads/2015/06/3.jpg" alt="" width="178" height="238" />][4]

Voor onze tweede optie gaan we naar Flevoland waar we een ontzettend inspirerende boer ontmoeten. Een paar jaar geleden is Ben op zijn eigen melkveehouderij begonnen met agrarisch natuurbeheer. Door natuur te integreren op zijn bedrijf en de melkveehouderij ondergeschikt te maken aan de natuur, is hij een voorbeeld hoe boeren meer kunnen samenwerken met de natuur. Vol enthousiasme vertelt hij ons zijn plannen, maar hoe mooi het lijkt op papier, hoe moeilijk het is in de praktijk. Ondanks veel tegenslagen zetten hij en zijn vrouw zich nog steeds in voor hun visie om boerderijen natuurvriendelijker te maken. Wij zijn erg enthousiast geworden over zijn boerderij en ook Ben zelf ziet het met ons wel zitten. Helaas wordt al snel duidelijk dat het logistiek gezien toch erg lastig wordt om met zoveel mensen een week lang daar te kamperen.

[<img class="alignnone size-medium wp-image-2600" src="http://www.kloosterboerderijfestival.nl/wp-content/uploads/2017/04/Ben-300x172.jpg" alt="" width="300" height="172" srcset="http://www.kloosterboerderijfestival.nl/wp-content/uploads/2017/04/Ben-300x172.jpg 300w, http://www.kloosterboerderijfestival.nl/wp-content/uploads/2017/04/Ben.jpg 412w" sizes="(max-width: 300px) 100vw, 300px" />][5] [<img class="alignnone size-medium wp-image-2601" src="http://www.kloosterboerderijfestival.nl/wp-content/uploads/2017/04/Ben1.jpg" alt="" width="256" height="236" />][6]

De derde en laatste locatie die we bezocht hebben is de biologisch dynamische boerderij De Hondspol bij Driebergen.Bij De Hondspol is de zorgboerderij de belangrijkste activiteit, maar ook hebben ze een akker, een kas en uitgebreide moestuin. Ook een schitterende locatie, helaas wordt het ook hier lastig om voor veel mensen te kunnen koken.

[<img class="alignnone size-medium wp-image-2602" src="http://www.kloosterboerderijfestival.nl/wp-content/uploads/2017/04/Hondspol-300x104.jpg" alt="" width="300" height="104" srcset="http://www.kloosterboerderijfestival.nl/wp-content/uploads/2017/04/Hondspol-300x104.jpg 300w, http://www.kloosterboerderijfestival.nl/wp-content/uploads/2017/04/Hondspol-600x209.jpg 600w, http://www.kloosterboerderijfestival.nl/wp-content/uploads/2017/04/Hondspol.jpg 682w" sizes="(max-width: 300px) 100vw, 300px" />][7] [<img class="alignnone size-medium wp-image-2603" src="http://www.kloosterboerderijfestival.nl/wp-content/uploads/2017/04/Hondspol1-300x201.jpg" alt="" width="300" height="201" srcset="http://www.kloosterboerderijfestival.nl/wp-content/uploads/2017/04/Hondspol1-300x201.jpg 300w, http://www.kloosterboerderijfestival.nl/wp-content/uploads/2017/04/Hondspol1.jpg 355w" sizes="(max-width: 300px) 100vw, 300px" />][8]

Uiteindelijk is onze keuze dus gevallen op Abdij Sion!

Al met al was het een inspirerende zoektocht, met veel dank aan alle locaties die waarmee we contact gezocht hebben en bezocht hebben. Leuk om te merken dat vrijwel iedereen enthousiast over het Festival is.

 [1]: http://www.kloosterboerderijfestival.nl/wp-content/uploads/2015/06/6.jpg
 [2]: http://www.kloosterboerderijfestival.nl/wp-content/uploads/2015/06/5.jpg
 [3]: http://www.kloosterboerderijfestival.nl/wp-content/uploads/2015/06/4.jpg
 [4]: http://www.kloosterboerderijfestival.nl/wp-content/uploads/2015/06/3.jpg
 [5]: http://www.kloosterboerderijfestival.nl/wp-content/uploads/2017/04/Ben.jpg
 [6]: http://www.kloosterboerderijfestival.nl/wp-content/uploads/2017/04/Ben1.jpg
 [7]: http://www.kloosterboerderijfestival.nl/wp-content/uploads/2017/04/Hondspol.jpg
 [8]: http://www.kloosterboerderijfestival.nl/wp-content/uploads/2017/04/Hondspol1.jpg