---
title: 'Dag 2: Boerenwerk en ontmoeting'
author: wilma
type: blog
date: 2016-07-23T08:12:26+00:00
featured_image: https://kloosterboerderijfestival.nl/wp-content/uploads/2016/07/P7215757-e1470306214298.jpg

---
&nbsp;

Na de eerste nacht in onze tentjes doorgebracht te hebben begon de dag met een mooi Taiz√© ochtendgebed en een ontbijt met verse gebakken brood. Daarna liet boerin Maaike ons de &#8216;kloosterboerderijfestivalklussenmuur&#8217; zien: een geordende rij boerderij-klussen aan de muur van de koeienstal. De temperatuur begon alweer flink op te lopen en in het zonnetje gingen we aan de slag met het bijeenharken van het gemaaide gras in de moestuin, de ecologisch beheerde voortuin of het plukken van bessen.

[<img class="alignnone size-large wp-image-2359" src="http://www.kloosterboerderijfestival.nl/wp-content/uploads/2016/07/IMG_6484-785x523.jpg" alt="IMG_6484" width="785" height="523" />][1]

In de middag kwamen de zusters van de h<a href="http://hoogstraatgemeenschap.nl/" target="_blank">oogstraatgemeenschap</a> aan, die het middaggebed hebben geleid zoals zij dat wekelijks in hun gemeenschap vieren. We stonden stil bij onze verbondenheid en contemplariteit met de natuur om ons heen en deelden brood en wijn. De zusters vertelden in een workshop over het werk dat zij al meer dan 30 jaar doen vanuit hun klooster in Eindhoven: gastvrijheid voor vluchtelingen, zorg voor de aarde en werken aan sociale gerechtigheid. De zuster zijn het verbindende hart van verschillende organisaties (o.a. <a href="http://www.emmauseindhoven.nl/" target="_blank">Emmaus</a>; <a href="http://www.omslag.nl/index.html" target="_blank">de omslag</a>) die in het gebouw actief zijn. Heel inspirerend om deze oude ervaren mensen zo vol vertrouwen en passie te zien in het werken aan een betere wereld, realistisch en vasthoudend aan hun idealen.[<img class="alignnone size-large wp-image-2364" src="http://www.kloosterboerderijfestival.nl/wp-content/uploads/2016/07/DSC04725-785x589.jpg" alt="DSC04725" width="785" height="589" />][2]

Ook kwamen er mensen van [Sant &#8216;Egidio][3] langs. Zij vertelden over hun &#8216;vriendschap met de armen&#8217;, wat begon in de buitenwijken van Rome en inmiddels is uitgegroeid tot een grote beweging van mensen die samen bidden en vriendschappen aangaan met daklozen, eenzame ouderen, mensen met een beperking, kinderen uit arme gezinnen en vluchtelingen. We kwamen meer te weten over hoe zij via de [interreligieuze dialoog][4] werken aan vrede en verzoening in de wereld.

Deze tweede dag vol ontmoetingen en inspiratie sloten we af met een vredig avondgebed en een prachtig Jazz-concert van Willem & Paula.

[<img class="alignnone size-large wp-image-2362" src="http://www.kloosterboerderijfestival.nl/wp-content/uploads/2016/07/DSC04739-785x589.jpg" alt="DSC04739" width="785" height="589" />][5]

 [1]: http://www.kloosterboerderijfestival.nl/wp-content/uploads/2016/07/IMG_6484.jpg
 [2]: http://www.kloosterboerderijfestival.nl/wp-content/uploads/2016/07/DSC04725.jpg
 [3]: http://www.santegidio.nl/
 [4]: http://www.santegidio.nl/vrede-en-dialoog/
 [5]: http://www.kloosterboerderijfestival.nl/wp-content/uploads/2016/07/DSC04739.jpg